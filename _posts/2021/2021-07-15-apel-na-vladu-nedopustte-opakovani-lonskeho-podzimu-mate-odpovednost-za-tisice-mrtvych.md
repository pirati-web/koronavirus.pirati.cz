---
date:         2021-07-15
category:     blog
tags:         koronavirus zdravotnictví
layout:       post
title:        "Piráti a Starostové nabízejí vládě pomoc pro zvládnutí podzimní epidemie. Chtějí posílit motivaci k očkování možností výběru typu vakcíny a lepší nabídkou míst a termínů"
image:        articles/2021/tk-spolecna-plan-podzim.jpg
author:       
---



Praha, 15. července 2021 – Poslanci Pirátů a Starostů dnes znovu apelovali na vládu s šesti stěžejními body plánu pro zvládnutí podzimu, který může rozhodnout o dalším vývoji pandemické situace. Tedy o tom, zda se žáci vrátí do škol a služby a maloobchody zůstanou otevřené a bez omezení. Piráti zopakovali, že zvýšila motivaci lidí k očkování, například svobodnou volnou typu vakcíny, výběrem termínů nebo zvýšením počtu očkovacích míst. Jednou z nejkritičtějších oblastí je školství, kde stále vláda nevypracovala plány pro vývoj situace a možná řešení na lokální úrovni. Piráti a Starostové proto vládě nabídli pomoc svých expertních týmů, které mají pomoci nejenom při tvorbě opatření proti šíření pandemie, ale také zabránit dalším nezákonným postupům. Nejvyšším správním soudem bylo do dnešního dne shledáno již 30 takových protiprávních postupů vlády a ministerstev.

> V úvodu tiskové konference 1. místopředsedkyně Pirátů Olga Richterová důvody, proč Piráti spolu se Starosty iniciovali svolání dnešní mimořádné schůze: „Situace spojená s koronavirem stále není stabilní. Loni v září vláda zcela selhala, když se odmítla připravovat a jako opozice jsme neměli dostatečná data. Nyní téměř po roce hrozí, že budeme opět bez informací, protože vláda hodlá zpoplatnit testování a dostupnost dat tak bude mnohem nižší.“

Jak uvedla poslankyně Pirátů, koalice připravila šest základních bodů plánu k bezpečnému zvládnutí podzimu:

1. Namotivovat co nejvíce lidí k dobrovolnému a co nejsnazšímu očkování, zejména rizikové skupiny včetně seniorů. Chceme, aby si lidé mohli vybrat preferovanou vakcínu.

2. Funkční a rychlé trasování, u rizikových variant v řádu hodin.

3. Bezpečný návrat žáků do škol – vzdělání nám zajistí budoucnost.

4. Udržet maloobchody a služby otevřené, případně zajistit dostatečné kompenzace.

5. Bezplatné a dostupné testování všude v ČR.

6. Příprava plánu na podzim a variant podle vývoje.

> „Očkování je postavena řada bariér, lidé mají jen omezenou možnost při výběru druhého termínu, téměř neběží vakcinace o víkendu a nejde snadno zvolit si požadovaný typ vakcíny. Chybí inovativní přístup k tomu, jak dostat např. nízkoprahová místo pro očkování do regionů. Proto jsme navrhovali možnost očkování v lékárnách (zcela dobrovolně), který by zajistil větší dostupnost, ale vláda na to rezignovala. Bylo možné zajistit větší dostupnost, ale vláda na to rezignovala. V očkování existuje stále celá řada zbytečných bariér, namísto aby vláda lidi k očkování motivovala“ dodala Richterová k příčinám neochoty některých lidí k očkování.

> Expert na zdravotní právo Ondřej Dostál následně upozornil na diskriminaci lidí, kteří covid-19 prodělali: „Dle dostupných vědeckých poznatků mají tito lidé dostatek protilátek a podle všeho neohrožují sebe ani ostatní o nic víc než lidé očkovaní. Nejvyšší správní soud dokonce vládu z podnětu lékaře za tuto diskriminaci tvrdě zkritizoval, ale dosud nedošlo k nápravě. Situace se přitom týká statisíců občanů. Základní svobody nejsou na hraní a musí u každého zákazu platit, že bude nutný a nebude zbytečně diskriminační. Nejde jen o právní formalismus, ale o úctu k právům lidí. Vláda selhává nejenom u lidí s protilátkami, ale i u dalších skupin, proto je předmětem kritiky soudů.“

> Jan Farský, 1. místopředseda Starostů, varoval před případnými omezeními maloobchodu a služeb: „Nesmíme už dopustit, aby lockdowny dopadaly nejvíce na maloobchody a služby. Nesmíme dopustit chaotické zavírání, otvírání, měnění pravidel, diskriminace. Nesmí se už na nikoho zapomenout a nikdo nesmí být ponechán bez pomoci. Máme zkušeností starostů a hejtmanů z regionů a nabízíme vládě pomoc našich expertních týmů. Budeme rádi, když s námi vláda, než vystřelí své nápady, nejprve navržená opatření prodiskutuje. Už nesmí dojít k neodůvodněnému diskriminačnímu zavírání a omezování.“

> Petr Gazdík, místopředseda Starostů, upozornil na vážnou situaci ve školství: „Je čas přestat dělat marketing a začít připravovat důsledné plány na to, co se může na podzim stát. Jednou z nejpostiženějších oblastí, na kterou vláda kašlala, je školství. Naše děti chodily do školy nejméně z celé Evropy a potřebujeme od vlády vědět, jaké má plány a jak bude vypadat další školní rok. Chceme jasné plány pro to, jak mají být školy uzavírány lokálně, chceme větší pravomoci pro zřizovatele a ředitele škol. Potřebují vědět, jak sestavit rozvrhy, pokud se jich lokální opatření dotknou. Také žádáme neinvazivní PCR testy, ale vláda nám včera ústy hlavní hygieničky na výboru sdělila, že ČR nemá dostatečné kapacity pro testování žáků. Věříme, že MŠMT v nejbližší době nabídne všem ředitelům a zřizovatelům manuál, jak mají od 1. září postupovat. Jsme připraveni s MŠMT spolupracovat při přípravě manuálů.“

> Jakub Michálek v závěru informoval o návrhu na ustavení vyšetřovací komise k záležitostem koronaviru: „Návrh na vytvoření vyšetřovací komise jsme vznesli v květnu minulého roku, ale vzhledem ke krizové situaci jsme jej odkládali. Vládě jsme vyšli vstříc, protože jsme nechtěli situaci komplikovat. Nyní hrozí, že se budou některé chyby zase opakovat a je třeba se poučit. Proto chceme prověřit nákup zdravotnického materiálu, který prověřoval i NKÚ, který shledal řadu pochybení, a také zdravotnický aspekt pandemie. ČR není premiant, ale má naopak více než dvojnásobně horší výsledek než evropský průměr, a to i v počtu mrtvých. Je to důsledek nezvládnutí krize a rozvolnění v souvislosti s krajskými volbami a Vánocemi v loňském roce. Vedle toho došlo k omezování občanů, které bylo v některých případech nezákonné či hloupé. Chceme také prošetřit příčiny rekordní doby uzavření škol. Také je nezbytné vyvodit důsledky z toho, že stát bude platit miliardové náhrady škod za nezákonná opatření a pohnat k odpovědnosti osoby, které se podílely na jejich vydání.”
