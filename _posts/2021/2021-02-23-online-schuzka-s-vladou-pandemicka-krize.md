---
date:         2021-02-23
category:     blog
tags:         koronavirus vláda
layout:       post
title:        "Piráti a Starostové jednali s vládou o sérii návrhů na co nejrychlejší vyvedení země z pandemické krize"
image:        articles/2021/bartos-rakusan-stan.jpg
author:       
---




Praha, 23. února 2021 – Neustále se zhoršující pandemická situace byla tématem dnešního online jednání Pirátů a Starostů, dalších stran opozice a představitelů vlády. Piráti a STAN vládě předložili sérii návrhů opatření, jejichž účelem je vyvedení státu z krize. Opírají se především o systematické zajištění testování ve firmách, zajištění ochranných pomůcek či motivace lidí dodržovat karanténu. 

> Předseda hnutí Starostové a nezávislí Vít Rakušan varoval před nepříznivým vývojem: „Jsme na začátku čtvrté vlny a počet nakažených překonal zatím všechny dosavadní. Máme nejvyšší počet nakažených na celém světě mezi zeměmi nad jeden milion obyvatel a zaznamenáváme dramatický nárůst reprodukčního čísla R, které je nyní pohybuje na hodnotě cca 1,2. Jsme konstruktivní opozicí, radíme se s odborníky. K jednání musíme přistupovat koordinovaně, a proto jsme se na vládu obrátili s naléhavými a konkrétními apely k řešení situace.“

> Předseda Pirátů Ivan Bartoš uvedl některé vládou přislíbené kroky k napravení situace: „Ústy pana ministra Jana Blatného zaznělo, že vláda má patřičné nástroje na zvládnutí pandemie. S opozicí jsme připravili seznam dalších kroků, které jsme dnes s vládou diskutovali. Jedním z nejrizikovějších míst přenosu jsou pracoviště. Vláda přišla s návrhem spoluúčasti tam, kde se bude testovat, nicméně chceme, aby samostestování bylo proplácené z větší části státem. V návaznosti na umisťování do karantény je třeba patřičného kompenzování nemocenské, což přislíbila na vládě projednat paní ministryně Schillerová.“

> Jakub Michálek, předseda poslaneckého klubu Pirátů, dále uvedl: „Máme požadavky na standard časové a místní dostupnosti testování v regionech a na budování sítě testovacích míst. Je třeba, aby testy byly dostatečně kvalitní, průkazné a spolehlivé a aby měly patřičné certifikáty. Cílem by mělo být zajistit dostatek kvalitních testů, abychom předcházeli pocitu bezpečí z falešně negativního testu.“

Mezi požadavky, které zástupci Pirátů a STAN na jednání vznesli, figuruje také zajištění dostupnosti ochranných pomůcek pro občany, kteří si to nemohou dovolit. Vláda by také měla zahájit systematickou přípravu na plošné očkování v následujících měsících. Požadavkem je také zařadit starší učitele pověřené prezenční výukou ihned do systému očkování a ostatní učitele zařadit do vyšší prioritní skupiny.

* **[Kompletní seznam návrhů Pirátů a STAN](https://www.pirati.cz/assets/pdf/Návrhy k protipandemickému postupu.pdf).** 
